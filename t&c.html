<!doctype html>
<html lang="en">
<head>
	<meta charset="UTF-8">
	<meta name="viewport" content="width=device-width, user-scalable=no">
	<title>Algemene voorwaarden – Tumasik.be</title>
	<meta name="author" content="Christophe Vanhoutte">
	<style>
		body{
			padding:1em;
			font-family: 'Roboto', sans-serif;
			-webkit-font-smoothing: antialiased;
		}
		body,#main{
            background-color: #e0e0e0;
			color:#404040;
		}
		h1{
			text-align:center;
		}
		h1,h2{
			cursor: default;
		}
		p.center{
			text-align:center;
		}
		.nostyle{
			text-decoration:none;
			color:#404040;
		}
		abbr[title]{
			border-bottom:1px dotted;
		}
		abbr[title]:hover{
			cursor:help;
		}
		button {
			-webkit-border-radius: 4px;
			-moz-border-radius: 4px;
			border-radius: 4px;
			font-family: Arial;
			color: #ffffff;
			font-size: 17px;
			padding: .5em;
			background: #404040;
			text-decoration: none;
			border: 0;
			transition: all 0.5s ease;
		}
		button:hover {
			background: #808080;
			text-decoration: none;
			cursor:pointer;
		}
		hr{
			width:50%;
			float:none;
			margin: 2em auto;
		}
		.alert {
			color: #31708f;
			background-color: #d9edf7;
			border-color: #bce8f1;
			margin: 0 10%;
			padding: 15px;
			margin-bottom: 20px;
			border: 1px solid transparent;
			border-radius: 4px;
			text-align: center;
		}
		a, a:visited{
			color:#3C3C3C;
			text-shadow: 0 0 0 transparent,0px -1px 0px #FFF;
			margin: .2em;
			text-decoration: none;
			border-bottom: 1px #989898 solid;
			transition: all ease .2s;
		}
		a:hover{
			border-bottom: 1px #CC0000 solid;
		}
		p {
			line-height: 1.5;
		}
		::selection {
			color: #fff;
			background: #404040;
		}
	</style>
	<link href='//fonts.googleapis.com/css?family=Roboto' rel='stylesheet'>
	<!--[if lt IE 9]>
	<script src="http://html5shiv.googlecode.com/svn/trunk/html5.js"></script>
	<![endif]-->
</head>

<body itemscope itemtype="https://schema.org/WebPage">
<a href="https://tumasik.be/" title="Tumasik.be" alt="Tumasik.be" rel="home" class="nostyle"><button>&#8592; Tumasik.be</button></a>
	<div id="main" itemprop="mainContentOfPage">
        
    <h1>ALGEMENE VOORWAARDEN TUMASIK BV</h1>
    <h2>Definities</h2>
    <ul>
    <li>"Algemene Voorwaarden": huidige algemene voorwaarden van Tumasik BV.</li>
    <li>"Creatie": elke creatie, werk, inspanning, concept, idee, verbetering, wijziging, oplossing, systeem, product, uitvinding, methode, werkwijze, opzoeking, ontwikkeling, proces, studie, schema, analyse, document, rapport, onderzoek, realisatie, knowhow, databank, (waarde)strategie, Dienst, tekening, schets, plan, ontwerp, vormgeving, PowerPointpresentatie(s), opleidingsmateriaal, cursus, tekst(en), video's, audiovisuele creaties (met of zonder geluid), foto's, enige andere content of informatie dan wel eender welke intellectuele prestatie of resultaat van elke intellectuele of scheppende activiteit, van welke aard dan ook, in welke uitdrukkingsvorm of op welke drager dan ook.</li>
    <li>"Diensten": de door Tumasik BV aangeboden en/of in opdracht van de Klant uitgevoerde diensten, met inbegrip van, maar niet beperkt tot, consultancy, interim management, coaching en opleidingen, administratieve en commerciële ondersteuning en/of andere ondersteunende activiteiten en diensten in dit verband.</li>
    <li>"Klant": de natuurlijke persoon of de rechtspersoon die al dan niet voor beroepsmatige doeleinden optreedt.</li>
    <li>"Intellectuele Eigendomsrechten": alle huidige of toekomstige (intellectuele eigendoms)rechten en aanspraken, in de ruimste zin, waaronder maar niet beperkt tot auteursrechten en naburige rechten softwarebescherming, databankbescherming, tekeningen en modellenrechten, merkenrechten, octrooirechten, handelsnamen en domeinnamen, met inbegrip van (het recht tot) het aanvragen van de verlening van dergelijke rechten.</li>
    <li>"Overeenkomst": de tussen Tumasik BV en de Klant gesloten (raam)overeenkomst(en) in verband met de Diensten, met inbegrip van de huidige Algemene Voorwaarden en de overige Bijlagen bij deze Overeenkomst die er integraal deel van uitmaken.</li>
    <li>"Overmacht": de gebeurtenis die de nakoming van de verbintenis van Tumasik BV redelijkerwijze onmogelijk, bijzonder moeilijk of bijzonder duur maakt. Zonder limitatief te zijn, worden volgende gebeurtenissen geacht een vreemde oorzaak of geval van Overmacht voor Tumasik BV uit te maken: uitval van internetverbindingen of elektronische communicatienetwerken, problemen met of storingen of defecten in hardware of software, staking, lock-out, oorlog, overheidsverplichting, opeising, bezetting van het grondgebied, oproer, aanslag, overval, sabotage, epidemie, pandemie, ziekte, de dwingende overheidsmaatregelen ten gevolge van epidemieën, pandemieën of ziektes, brand, overstroming, sneeuwval, storm, aardbeving, natuurramp, verandering van transporttarieven, verandering van douanetarieven, tekort aan arbeidskrachten, tekort aan brandstof, defect van machines, apparatuur of hardware, verkeershinder, te late (op)levering door leveranciers, dienstverleners, partners of onderaannemers, insolventie van leveranciers, dienstverleners, partners of onderaannemer en iedere vreemde oorzaak van leveranciers, dienstverleners, partners of onderaannemers. Voormelde gebeurtenissen worden geacht voor Tumasik BV onvoorzienbaar en onvermijdbaar te zijn.</li>
    <li>"Vergoeding": de vergoeding(en) (en prijzen) bepaald in de Overeenkomst.</li>
    <li>"Verbonden Vennootschap": een vennootschap in de zin van artikel 1:20 Wetboek van vennootschappen en verenigingen.</li>
    </ul>
    <h2>Toepassingsgebied</h2>
    <ul>
    <li>De Klant bevestigt uitdrukkelijk kennis te hebben genomen van deze Algemene Voorwaarden en deze te aanvaarden.</li>
    <li>Deze Algemene Voorwaarden zijn integraal en exclusief van toepassing op elke offerte van, elke Overeenkomst met, elke verstrekking of uitvoering van Dienst(en) door, iedere factuur van, en, in het algemeen, elke verrichting of dienstverlening van Tumasik BV, tenzij schriftelijk anders overeengekomen.</li>
    <li>Tussen Tumasik BV en de Klant komt pas een bindende Overeenkomst tot stand op het ogenblik dat Tumasik BV een door de Klant (of zijn lasthebber) gedateerd en ondertekend orderformulier ontvangt en Tumasik BV vervolgens schriftelijk of door uitvoering ervan het order aanvaardt of door ondertekening van de Overeenkomst. Behoudens anders vermeld op de offerte, zijn de offertes van Tumasik BV louter informatief, houden zij enkel een niet-bindend voorstel tot contracteren in (en geen aanbod) en zijn deze slechts geldig gedurende maximum zes (6) maanden. Wijzigingen aangebracht aan de offertes van Tumasik BV zijn slechts geldig indien laatstgenoemde deze schriftelijk heeft aanvaard.</li>
    <li>De Overeenkomst en/of deze Algemene Voorwaarden dekken op geen enkele wijze het gebruiksbeleid of voorwaarden van andere dienstverleners, partners, leveranciers of ondernemingen waarop Tumasik BV en/of de Klant beroep doet (al dan niet in onderaanneming).</li>
    <li>De bepalingen van deze Overeenkomst gelden enkel voor (de onderdelen van) de Diensten die het voorwerp uitmaken van de Overeenkomst. Tumasik BV is op geen enkele wijze aansprakelijk voor en/of kan geen enkele garantie verstrekken voor diensten van of door derden en/of door derden verrichte wijzigingen of uitbreidingen van of met betrekking tot de Diensten.</li>
    <li>Deze algemene voorwaarden zijn van toepassing op alles wat we doen bij Tumasik BV, inclusief maar niet beperkt tot aanbiedingen en overeenkomsten tussen ons en onze opdrachtgevers en/of klanten, die we hierna 'Klant" noemen.</li>
    <li>Als één of meer bepalingen in deze algemene voorwaarden ongeldig, nietig of vernietigd worden verklaard, blijven de andere bepalingen van kracht. We vervangen dan de ongeldige, nietige of vernietigde bepalingen door nieuwe bepalingen die zoveel mogelijk overeenkomen met de ongeldige, nietige of vernietigde bepalingen.</li>
    <li>Het feit dat we op enig moment geen nakoming van één of meer bepalingen uit de overeenkomst eisen, inclusief de bepalingen in deze algemene voorwaarden, doet geen afbreuk aan onze rechten om op een later tijdstip alsnog nakoming door de Klant te Eisen.</li>
    <li>De tekst van deze Algemene Voorwaarden is tevens ten allen tijde te raadplegen onder de rubriek 'Algemene Voorwaarden' op de website(s) van Tumasik BV.</li>
    </ul>
    <h2>Diensten</h2>
    <ul>
    <li>Tumasik BV zal alle noodzakelijke inspanningen leveren om de Diensten te leveren aan de Klant conform de Overeenkomst, zonder dat dit op enigerlei wijze als een resultaatsverbintenis in hoofde van Tumasik BV kan worden beschouwd.</li>
    <li>Tenzij schriftelijk anders overeengekomen, zijn de door Tumasik BV meegedeelde uitvoeringstermijnen louter indicatief. Het overschrijden van deze termijnen zal in geen geval aanleiding kunnen geven tot schadevergoeding of prijsvermindering noch tot beëindiging van de Overeenkomst.</li>
    <li>Tumasik BV heeft het recht om voor de uitvoering van de Diensten beroep te doen op onderaannemers, externe leveranciers, ontwikkelaars, partners of dienstverleners, zonder dat de Klant hiervan vooraf op de hoogte moet worden gesteld.</li>
    <li>Tumasik BV is gerechtigd de Overeenkomst in verschillende fasen uit te voeren en het aldus uitgevoerde gedeelte afzonderlijk te factureren aan de Klant.</li>
    <li>De Klant is steeds en als enige verantwoordelijk voor alle voor de Diensten vereiste vergunningen en toelatingen dewelke desgevallend voor de aanvang van de Diensten aan Tumasik BV moeten worden voorgelegd. De Klant is ertoe gehouden de Diensten uitsluitend te gebruiken voor legitieme doeleinden. Eventuele schadevergoeding of boetes naar aanleiding van het voorgaande vallen integraal ten laste van de Klant.</li>
    <li>De Klant zal Tumasik BV alle informatie bezorgen en de nodige medewerking verlenen om de Diensten (goed) uit te voeren, de uitvoering ervan te vergemakkelijken of risico's te vermijden of in te perken. Indien de Diensten uitgevoerd moeten worden op de locatie of vestiging van de Klant, zal de Klant kosteloos zorgen voor alle nodige middelen en infrastructuur (bv. internet en telefonie) en beschikbaarheid van resources (bv. bijstand van personeel) om de Diensten uit te voeren. Elke vertraging veroorzaakt door een niet, gebrekkige of vertraagde aanlevering van noodzakelijke informatie (of door het aanleveren van onjuiste of onvolledige informatie) of middelen / infrastructuur door de Klant of derden, valt buiten de verantwoordelijkheid van Tumasik BV. Tumasik BV is desgevallend op geen enkele wijze aansprakelijk voor eventuele (directe of indirecte) schade die de Klant of derden hierdoor zou lijden.</li>
    <li>Door de aanvaarding van de geleverde Diensten erkent de Klant dat Tumasik BV de Diensten behoorlijk heeft uitgevoerd. De Klant verzaakt uitdrukkelijk aan elke andere verhaalsmogelijkheid, inclusief enige vorm van schadevergoeding.</li>
    <li>De Klant erkent en aanvaardt dat Tumasik BV, behoudens schriftelijk anders overeengekomen, de (vennootschaps-, handels-, merk- en/of domein)na(a)m(en), (merk)teken(s) of logo('s) van de Klant, alsook de in opdracht van de Klant uitgevoerde Diensten, mag vermelden en/of gebruiken in haar referentieportfolio en/of voor haar eigen marketingdoeleinden (met inbegrip van vermelding en/of gebruik op de website(s) of sociale media pagina's van Tumasik BV).</li>
    </ul>
    <h2>Wijzigingen – meerwerken</h2>
    <ul>
    <li>Alle aanvragen tot wijziging of uitbreidingen van Diensten of meerwerken dient de Klant schriftelijk te richten aan Tumasik BV. Alle door de Klant aangevraagde dergelijke wijzigingen, uitbreidingen of meerwerken, alsook de vaststelling van de Vergoeding en/of prijs daarvan, vereisen steeds het voorafgaande akkoord van zowel de Klant als Tumasik BV en kunnen met alle rechtsmiddelen worden bewezen, bijvoorbeeld door de niet-geprotesteerde uitvoering ervan door Tumasik BV.</li>
    <li>Eventuele wijzigingen of uitbreidingen van de Diensten, meerwerken of bijkomende werkzaamheden of Diensten, verzocht tijdens of na de Overeenkomst, en de hieruit voortvloeiende kosten, zijn integraal ten laste van de Klant en zullen door Tumasik BV bijkomend gefactureerd worden (in regie) overeenkomstig de op dat moment gelden tarieven bepaald in de Overeenkomst, tenzij schriftelijk anders overeengekomen.</li>
    </ul>
    <h2>Prijzen – betaling</h2>
    <ul>
    <li>Behoudens schriftelijk anders overeengekomen, worden de Vergoedingen en prijzen voor de Diensten bepaald in de offerte en/of in bijlage bij de Overeenkomst.</li>
    <li>Alle door Tumasik BV gehanteerde prijzen en andere tarieven zijn steeds exclusief btw en exclusief eventuele andere heffingen van overheidswege die integraal ten laste van de Klant vallen.</li>
    <li>Tumasik BV heeft het recht om de prijs jaarlijks en in overeenstemming met de wettelijke bepalingen te herzien in geval van (i) een verhoging van één of meer reële kostprijsfactoren (m.i.v. wisselkoersen) of (ii) een verhoging van overheidsheffingen. Op verzoek van Tumasik BV kan de prijs worden herzien volgens de volgende formule: p = P [a x (M/M&deg;) + b x (S/S&deg;) + c] .De gebruikte tekens staan voor de volgende prijselementen: p = de herziene prijs, P = de prijs zoals initieel vastgesteld, S=het indexcijfer van de arbeidskosten, vastgesteld tijdens de uitvoering (index Agoria), S&deg;=het indexcijfer van de arbeidskosten, geldend bij de ondertekening van de Overeenkomst (index Agoria), M=het indexcijfer van de materiaalkosten, vastgesteld tijdens de uitvoering (index Agoria) en M&deg;=het indexcijfer van de materiaalkosten, geldend bij de ondertekening van de Overeenkomst (index Agoria). In bovenstaande herzieningsformule hebben de coëfficiënten a, b en c respectievelijk de hieronder opgegeven vaste waarden: a=0,40; b=0,40; c=0,20. Indien de Klant niet minstens binnen de zeven (7) kalenderdagen na kennisgeving van de prijsverhoging zijn verzet tegen de nieuwe prijs schriftelijk kenbaar heeft gemaakt aan Tumasik BV, wordt de Klant geacht in te stemmen met de nieuwe prijs.</li>
    <li>Prijzen van de Diensten kunnen tevens steeds in onderling akkoord worden gewijzigd.</li>
    <li>Behoudens schriftelijk anders overeengekomen, dienen alle facturen van Tumasik BV binnen de dertig (30) kalenderdagen na factuurdatum door de Klant te worden betaald.</li>
    <li>De Klant aanvaardt, voor zover als nodig, dat hij elektronische facturen ontvangt van Tumasik BV.</li>
    <li>Tumasik BV heeft het recht om betalingen eerst toe te rekenen op de eventueel verschuldigde kosten, conventionele forfaitaire schadevergoeding(en) en moratoire interesten, alvorens deze toe te rekenen op de openstaande hoofdsom.</li>
    <li>Tumasik BV heeft het recht om alle bedragen die zij aan de Klant uit welken hoofde ook verschuldigd zou zijn, te compenseren met de bedragen die de Klant aan Tumasik BV verschuldigd is, ongeacht of deze bedragen al dan niet opeisbaar zijn. Compensatie door de Klant is evenwel niet toegestaan.</li>
    <li>Aanvullende goederen, werken en diensten. De prijzen gelden slechts voor de in de overeenkomst met name genoemde goederen, diensten en werken. Alle in aanvulling daarop door Tumasik BV geleverde goederen, verrichte werken en/of verleende diensten zullen afzonderlijk in rekening worden gebracht tegen prijzen zoals die op de dag van levering c.q. dienstverlening gelden.</li>
    <li>Indien de Klant uit meerdere personen (natuurlijke of rechtspersonen) bestaat, zijn deze hoofdelijk en ondeelbaar gehouden tot de betalingen waartoe de Overeenkomst hen verplicht.</li>
    </ul>
    <h2>Reclamatie</h2>
    <ul>
    <li>Bezwaar tegen factuur. Als de Opdrachtgever bezwaar heeft tegen een factuur van Tumasik BV, moet zij dit binnen 8 dagen na de factuurdatum schriftelijk laten weten. Als de Opdrachtgever niet tijdig reclameert, vervalt haar aanspraak op correctie van de factuur.</li>
    <li>Gevolgen van reclamatie. Een reclamatie van de Opdrachtgever schort haar betalingsverplichtingen niet op. Dit betekent dat ondanks het bezwaar, de Opdrachtgever de factuur binnen de afgesproken termijn dient te voldoen.</li>
    <li>Onderzoeksplicht Opdrachtgever. Het is de verantwoordelijkheid van de Opdrachtgever om bij ontvangst van de goederen, diensten en werken deze direct te onderzoeken op zichtbare gebreken. Als er zichtbare gebreken zijn geconstateerd, dient de Opdrachtgever hierover binnen 8 dagen na ontvangst schriftelijk te reclameren bij Tumasik BV.</li>
    <li>Garanties en klachtenregeling. Naast de verplichting van de Opdrachtgever om tijdig te reclameren bij zichtbare gebreken, kan de Opdrachtgever ook aanspraak maken op garanties die worden gegeven door Tumasik BV. Hiervoor geldt de klachtenregeling die door Tumasik BV is opgesteld en op de website te vinden is.</li>
    <li>Bewijslast bij reclamatie. Bij reclamatie van de Opdrachtgever rust de bewijslast op haar dat het geleverde niet voldoet aan de overeenkomst. Als Tumasik BV de reclamatie gegrond acht, zal zij overgaan tot herstel of vervanging van het geleverde.</li>
    <li>Een reclamatie van de Opdrachtgever is alleen geldig als deze binnen een redelijke termijn is gedaan. Een redelijke termijn wordt in de wet niet genoemd, maar in de praktijk wordt een termijn van 2 maanden na ontdekking van het gebrek als redelijk beschouwd. Reclamaties die na deze termijn worden ingediend, worden niet meer in behandeling genomen.</li>
    </ul>
    <h2>Wanbetaling</h2>
    <ul>
    <li>Bij gebreke aan betaling op de vervaldag heeft Tumasik BV van rechtswege en zonder ingebrekestelling (i) recht op de betaling van moratoire interesten aan een conventionele interestvoet van 10% per jaar of, zo deze hoger zou zijn, aan de interestvoet voorzien in artikel 5 van de (Belgische) Wet van 2 augustus 2002 op de bestrijding van de betalingsachterstand bij handelstransacties, vanaf de vervaldag van de factuur tot op de datum van volledige betaling en (ii) recht op de betaling van een forfaitaire schadevergoeding van 10% van het niet tijdig betaalde factuurbedrag met een minimum van 250,- EUR per factuur en dit onverminderd het recht van Tumasik BV op een vergoeding van de gerechtskosten (inclusief rechtsplegingsvergoeding) ingeval een gerechtelijke invorderingsprocedure dient gevoerd te worden en telkens onverminderd het recht van Tumasik BV een hogere vergoeding te eisen mits bewijs van hogere werkelijk geleden schade.</li>
    <li>Bij gebreke aan betaling op de vervaldag van één of meerdere facturen, worden alle openstaande maar nog niet vervallen facturen die uitgesteld werden door Tumasik BV aan de Klant van rechtswege en zonder ingebrekestelling opeisbaar. De aldus opeisbaar geworden facturen geven eveneens vanaf de datum van opeisbaarheid recht op de moratoire interesten en de forfaitaire schadevergoeding bedoeld in het artikel hierboven.</li>
    </ul>
    <h2>Duur en beëindiging van de Overeenkomst - wanprestaties</h2>
    <ul>
    <li>De Overeenkomst kan een aflopende overeenkomst zijn beperkt tot één of meerdere of bepaalde Diensten. De Overeenkomst kan ook worden aangegaan (i) ofwel voor onbepaalde duur in welk geval elk van de Partijen de Overeenkomst kan beëindigen per aangetekende brief mits het respecteren van een opzegtermijn van twee (2) maanden; (ii) ofwel voor een duurtijd van één (1) jaar waarbij de Overeenkomst automatisch en van rechtswege telkens opeenvolgend verlengd wordt voor een (nieuwe) termijn van één (1) jaar, tenzij één van de Partijen uiterlijk twee (2) maanden voor het verstrijken van de contractuele duurtijd de Overeenkomst heeft opgezegd per aangetekend schrijven gericht aan de andere Partij. De kennisgeving van een opzegging geschiedt steeds per aangetekende brief waarin het begin en het einde van de opzeggingstermijn wordt aangegeven. Voormelde aangetekende brief heeft uitwerking de derde werkdag na de datum van verzending.</li>
    <li>Tumasik BV heeft het recht om haar verbintenissen (tot uitvoering van de Diensten) met onmiddellijke ingang en zonder voorafgaande ingebrekestelling op te schorten (met inbegrip van het onderbreken van de uitvoering van elke Dienst), zonder enige schadevergoeding verschuldigd te zijn, in het geval de Klant te kort komt aan zijn verbintenissen uit hoofde van de Overeenkomst, waaronder maar niet beperkt tot het gebrek aan integrale betaling op de vervaldag van een of meerdere facturen, zelfs in het kader van een andere overeenkomst met Tumasik BV dan degene waarop de wanprestatie betrekking heeft of wanneer Tumasik BV gerechtvaardigde twijfel heeft over de kredietwaardigheid en solvabiliteit van de Klant en het aannemelijk zou zijn dat de Klant niet aan zijn verbintenissen uit hoofde van de Overeenkomst zal (kunnen) voldoen. In voorkomend geval (van opschorting) is Tumasik BV op geen enkele wijze aansprakelijk voor eventuele (directe of indirecte) schade die de Klant, zijn klanten, of andere derden hierdoor zouden lijden.</li>
    <li>Indien de Klant één of meer van zijn contractuele verbintenissen niet nakomt, heeft Tumasik BV bovendien het recht de Overeenkomst met de Klant zonder voorafgaande rechterlijke tussenkomst te ontbinden lastens de Klant. Tumasik BV kan de Overeenkomst met de Klant slechts buitengerechtelijk ontbinden indien Tumasik BV de Klant per aangetekend schrijven in gebreke heeft gesteld en de Klant heeft nagelaten binnen een termijn van tien (10) kalenderdagen na de poststempel van voormelde ingebrekestelling zijn contractuele verplichtingen alsnog na te komen.</li>
    <li>In geval van ontbinding van de Overeenkomst door Tumasik BV lastens de Klant heeft Tumasik BV in voorkomend geval het recht op een (bijkomende) schadevergoeding ten laste van de Klant, forfaitair begroot op 30% van de overeengekomen totaalprijs van de overeengekomen, maar (al dan niet deels) niet uitgevoerde Diensten, het voorgaande telkens onverminderd het recht van Tumasik BV een hogere schadevergoeding te eisen mits bewijs van hoger werkelijk geleden schade. Het voorgaande laat onverlet de verplichting van de Klant om tot integrale betaling over te gaan van alle uitgevoerde Diensten.</li>
    <li>Tumasik BV kan de Overeenkomst als van rechtswege en met onmiddellijke ingang beëindigd beschouwen mits schriftelijke kennisgeving hiervan aan de Klant indien de Klant het faillissement aanvraagt, in staat van faillissement zou zijn verklaard, de faillissementsvoorwaarden kennelijk zijn vervuld, bescherming tegen zijn schuldeisers zou hebben aangevraagd (wat dit laatste betreft onder voorbehoud van uitsluiting van deze mogelijkheid door de relevante wetgeving) of er beslist wordt tot (gerechtelijke of buitengerechtelijke) ontbinding en vereffening van de Klant.</li>
    <li>In geval van voortijdige beëindiging van de Overeenkomst door de Klant, is de Klant aan Tumasik BV een schadevergoeding verschuldigd gelijk aan 30% van overeengekomen totaalprijs van de overeengekomen maar niet uitgevoerde Diensten, het voorgaande telkens onverminderd het recht van Tumasik BV een hogere schadevergoeding te eisen mits bewijs van hoger werkelijk geleden schade. Het voorgaande laat onverlet de verplichting van de Klant om tot integrale betaling over te gaan van alle uitgevoerde Diensten.</li>
    </ul>
    <h2>Klachten - aansprakelijkheid</h2>
    <ul>
    <li>Elke klacht betreffende de (uitvoering van de) Diensten dient uiterlijk binnen de veertien (14) werkdagen na uitvoering of facturatie dan wel na vaststelling van eventuele schade behoorlijk gemotiveerd en bij aangetekend schrijven te worden meegedeeld aan Tumasik BV. Bij gebrek aan dergelijke klacht, wordt de klacht niet aanvaard en als vervallen en onontvankelijk beschouwd en wordt de Klant geacht de Diensten definitief te hebben aanvaard en afstand te doen van elk (vorderings)recht lastens Tumasik BV.</li>
    <li>Klachten zoals bedoeld hierboven schorten de verplichtingen van de Klant uit hoofde van de Overeenkomst (waaronder doch niet beperkt tot zijn betalingsverplichtingen) niet op.</li>
    <li>Een klacht verleent de Klant echter niet het recht om de Overeenkomst te ontbinden, noch het recht om de inontvangstneming of de betaling van een Dienst of de Diensten te weigeren, noch het recht om schadevergoeding te eisen.</li>
    <li>Het recht op schadevergoeding jegens Tumasik BV vervalt onherroepelijk zes (6) maanden nadat de beweerde fout zich heeft voorgedaan. De Klant dient binnen voormelde termijn een schriftelijke ingebrekestelling te richten aan Tumasik BV met een gemotiveerde omschrijving van de beweerde fout.</li>
    </ul>
    <h2>Aansprakelijkheidsbeperkingen</h2>
    <ul>
    <li>Behoudens in geval van bedrog, opzettelijke of met opzet gelijk te stellen zware fout, is Tumasik BV op geen enkele wijze aansprakelijk voor indirecte schade of gevolgschade, bijvoorbeeld doch niet beperkt tot tijdverlies, verlies van cliënteel, winstderving, verlies van inkomsten, toename van de algemene kosten, de verstoring van een handelsactiviteit, vorderingen van derden (bijvoorbeeld doch niet beperkt tot klanten van de Klant), laattijdige btw- of belastingaangiftes, reputatieschade, verlies van toekomstige besparingen, personeelskosten, verlies van kansen of zakelijke opportuniteiten, verlies aan goodwill of enige andere vorm van economische schade.</li>
    <li>Tumasik BV aanvaardt bovendien geen enkele aansprakelijkheid boven of anders dan de aansprakelijkheid die de gebeurlijke (externe) leverancier, dienstverlener, partner of onderaannemer in kwestie bereid is te aanvaarden m.b.t. hun diensten.</li>
    <li>De Klant dient Tumasik BV integraal in hoofdsom, interesten en (gerechts- of advocaten)kosten te vrijwaren voor elk verhaal van derden in verband met de Diensten dan wel op enigerlei wijze voortvloeiend uit of verband houdend met de Overeenkomst en/of deze Algemene Voorwaarden.</li>
    <li>In ieder geval is de aansprakelijkheid van Tumasik BV jegens de Klant, zowel voor directe als indirecte schade, zelfs in geval van materiële schade, beperkt tot het laagste van volgende bedragen: (i) de vergoedingen die door Tumasik BV in het kader van de Overeenkomst werden ontvangen voor de Diensten of (ii) het bedrag waarvoor Tumasik BV verzekerd is bij haar BA-verzekeraar(s) krachtens de door Tumasik BV afgesloten relevante verzekeringspolis(sen). Dezelfde beperkingen gelden indien de uitsluitingen van aansprakelijkheid vervat in deze algemene voorwarden door een rechtscollege of arbiter ooit als ongeldig of niet tegenstelbaar zouden worden beschouwd.</li>
    </ul>
    <h2>Overmacht</h2>
    <ul>
    <li>Tumasik BV is niet aansprakelijk voor de niet-nakoming, de niet-tijdige nakoming of de niet-behoorlijke nakoming van (een van) haar verbintenissen, die het gevolg is van een vreemde oorzaak, zoals toeval of Overmacht, die haar niet kan worden toegerekend.</li>
    <li>In geval van Overmacht heeft de Klant ten laste van Tumasik BV geen enkel recht op schadevergoeding uit welken hoofde ook.</li>
    <li>Wanneer een geval van Overmacht een onderbreking van uitvoering van de Diensten tot gevolg heeft, wordt de uitvoeringstermijn van rechtswege geschorst voor de duur van de onderbreking, vermeerderd met de tijd die nodig is om de uitvoering van de Diensten terug op te starten, zonder dat Tumasik BV enige schadevergoeding aan de Klant verschuldigd is. Bijkomende kosten als gevolg hiervan zijn steeds en integraal voor rekening van de Klant.</li>
    </ul>
    <h2>Vertrouwelijkheid</h2>
    <ul>
    <li>Partijen verbinden zich ertoe om, zowel tijdens de duur van de Overeenkomst als gedurende een periode van vijf (5) jaar vanaf de beëindiging van de Overeenkomst, geen vertrouwelijke bedrijfsinformatie, commerciële informatie, knowhow of andere informatie, van welke aard dan ook, waarvan de ontvangende Partij kennis heeft gekregen of krijgt van de andere Partij in het kader van de uitvoering van de Overeenkomst, openbaar te maken of mede te delen aan derden. Voormelde verplichting geldt voor alle informatie die als vertrouwelijk is aangemerkt of die redelijkerwijze als vertrouwelijk herkenbaar is. In geval van twijfel, dient te worden uitgegaan van het vertrouwelijk karakter van informatie.</li>
    </ul>
    <h2>Privacy - verwerking van persoonsgegevens</h2>
    <ul>
    <li>Tumasik BV is verantwoordelijk voor de verwerking van persoonsgegevens van de Klant of van andere betrokkenen in het kader van de Overeenkomst. Tumasik BV treft alle passende technische en organisatorische maatregelen opdat de verwerking van persoonsgegevens in overeenstemming zou zijn met de geldende wetgeving inzake gegevensbescherming, w.o. de Algemene Verordening Gegevensbescherming (EU) 2016/679 van 27 april 2016 (hierna: "AVG").</li>
    <li>Op de verwerking van persoonsgegevens is de privacy policy van Tumasik BV van toepassing, te raadplegen op haar website.</li>
    <li>Indien en voor zover Tumasik BV t.a.v. de Klant kwalificeert als een verwerker van persoonsgegevens, waarbij zij in het kader van de Overeenkomst persoonsgegevens van bepaalde betrokkenen (bv. klanten, medewerkers, werknemers, dienstverleners of leveranciers van de Klant) verwerkt op instructie en ten behoeve van de Klant, zijn de bepalingen van het Addendum inzake gegevensverwerking gevoegd als&nbsp;Bijlage 4&nbsp;bij de Overeenkomst van toepassing, hetgeen geldt als een overeenkomst inzake gegevensverwerking in de zin van artikel 28.3 AVG.</li>
    <li>In ieder geval en voor zover de Klant verantwoordelijk is voor de verwerking van persoonsgegevens in het kader van de Overeenkomst, zal de Klant de geldende wetgeving inzake gegevensbescherming, met inbegrip van de AVG, naleven en alle passende technische en organisatorische maatregelen nemen opdat de verwerking van persoonsgegevens in overeenstemming zou zijn met voormelde wetgeving.</li>
    </ul>
    <h2>Intellectuele Eigendomsrechten</h2>
    <ul>
    <li>Tenzij schriftelijk anders overeengekomen, behoren alle Intellectuele Eigendomsrechten op of verbonden aan Creaties die (eventuele vertegenwoordigers, aangestelden, medewerkers, personeel of dienstverleners van) Tumasik BV hebben ontwikkeld in het kader van de uitvoering van de Overeenkomst, waaronder maar niet beperkt tot de uitvoering van Diensten, tot de exclusieve eigendom van Tumasik BV of haar licentiegevers.</li>
    <li>Geen enkele bepaling in de Overeenkomst zal kunnen worden opgevat als zijnde een volledige of gedeeltelijke overdracht van deze Intellectuele Eigendomsrechten aan de Klant.</li>
    <li>Het is de Klant niet toegestaan enige aanduiding(en) van de Intellectuele Eigendomsrechten van Tumasik BV te wijzigen, te verwijderen of onherkenbaar te maken.</li>
    <li>Het is de Klant niet toegestaan enig merk, ontwerp of domeinnaam van Tumasik BV of een daarmee overeenstemmend teken te gebruiken of te registeren in enig land, waar ook ter wereld.</li>
    <li>De Klant garandeert dat hij gerechtigd is eventuele (hardware- of software)producten, diensten, Creaties, software en/of gegevens van derden die hij op enigerlei wijze gebruikt in het kader van de Diensten, te gebruiken en/of te bewaren (bv. als licentiehouder of titularis van de erop betrekking hebbende Intellectuele Eigendomsrechten). Tumasik BV is hiervoor op geen enkele wijze aansprakelijk.</li>
    <li>Onverminderd het artikel hierboven en onder voorbehoud van integrale betaling door de Klant aan Tumasik BV van alle vergoedingen krachtens de Overeenkomst, verleent Tumasik BV aan de Klant, die aanvaardt, een niet-exclusieve, niet-overdraagbare en niet-(sub)licentieerbare licentie om van de Creaties die worden beschermd door Intellectuele Eigendomsrechten van Tumasik BV, gebruik te maken in het kader van zijn economische activiteiten. Voormelde licentie geldt uitsluitend voor gebruik van de betreffende Creatie(s) door de Klant zelf en, indien er in het kader van een Dienst meerdere Creaties tot stand gebracht werden door Tumasik BV, enkel voor de door de Klant gekozen Creatie.</li>
    </ul>
    <h2>Algemene bepalingen</h2>
    <ul>
    <li>De Klant garandeert, voor zoveel als nodig bij sterkmaking, de bepalingen uit de Overeenkomst te doen respecteren door zijn vertegenwoordigers en aangestelden.</li>
    <li>Partijen zijn zelfstandige ondernemingen en staan op geen enkele wijze in ondergeschikte band of in een gezagsrelatie tegenover elkaar. Elke Partij zal instaan voor het vervullen van alle formaliteiten en wettelijke verplichtingen, inzonderheid inzake sociale zekerheid en fiscaliteit, verbonden aan haar statuut als zelfstandige onderneming.</li>
    <li>De Overeenkomst omvat het volledige akkoord van Partijen in verband met het voorwerp waarop zij betrekking heeft en vervangt alle vorige overeenkomsten, afspraken en besprekingen, zowel schriftelijke als mondelinge, tussen de Partijen, hun aangestelden en hun adviseurs. Bijlagen bij deze Overeenkomst maken er integraal deel van uit en vormen één geheel met de Overeenkomst.</li>
    <li>De nietigheid, ongeldigheid of niet-uitvoerbaarheid van een of meerdere bepalingen van de Overeenkomst heeft op geen enkele wijze de nietigheid, ongeldigheid en/of niet-uitvoerbaarheid van de overige bepalingen van de Overeenkomst tot gevolg. In geval één van de bepalingen enige wettelijke beperking overschrijdt, zal de betreffende bepaling of het gedeelte ervan niet nietig zijn, maar worden partijen geacht te zijn overeengekomen dat deze bepaling of het strijdige gedeelte ervan wordt verminderd of beperkt tot het maximum dat is toegestaan onder het toepasselijke recht en zal elke bepaling of het gedeelte ervan die/dat deze limieten overschrijdt, van rechtswege worden aangepast of vervangen door een geldige clausule die zo dicht mogelijk aansluit bij de bedoeling van Partijen.</li>
    <li>Partijen zijn niet gerechtigd om hun rechten en verplichtingen uit hoofde van de Overeenkomst geheel of gedeeltelijk over te dragen aan derden, zonder de schriftelijke toestemming van de andere Partij.</li>
    <li>Wijzigingen en toevoegingen aan huidige Overeenkomst zijn slechts geldig en verplichtend na schriftelijk akkoord met ondertekening door beide Partijen.</li>
    <li>De Klant garandeert de bepalingen van de Overeenkomst te doen respecteren door zijn aangestelden en/of lasthebbers.</li>
    <li>Kennisgevingen met betrekking tot deze Overeenkomst dienen per aangetekend schrijven te worden gericht aan de adressen van Partijen zoals in de aanhef van huidige Overeenkomst vermeld of naar de adressen die Partijen daarvoor, cfr. huidig artikel, aan de wederpartij ter kennis brengen. Van elke kennisgeving dient steeds een kopie per e-mail bezorgd te worden aan de laatst gekende e-mailadressen van de bestuurder(s) van de Partij aan wie de kennisgeving is gericht. Kennisgevingen worden geacht te zijn ontvangen uiterlijk drie kalenderdagen na verzending ervan (zoals mag blijken uit het door de postdiensten afgeleverde bewijs van aangetekende zending).</li>
    </ul>
    <h2>Toepasselijk recht en bevoegde rechtbanken</h2>
    <ul>
    <li>De Overeenkomst wordt uitsluitend beheerst door het Belgische recht.</li>
    <li>Voor elk geschil dat tussen Tumasik BV en de Klant zou kunnen ontstaan inzake het sluiten, de interpretatie, de uitvoering, de opschorting of de beëindiging van de Overeenkomst zijn enkel de Nederlandstalige kamers van de rechtbanken van Brussel bevoegd.</li>
    </ul>
        
    </div>
</body>
</html>